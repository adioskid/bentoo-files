<big>Manjaro 19.0</big>

Manjaro Linux kararlı sürümü Kyria'yı yayınlamaktan mutluluk duyuyoruz.

Xfce hak ettiği ilgiyi aldı ve en iyi sürümümüz olmaya devam ediyor. Çok az dağıtım sizlere böyle gösterişli, bütünleşmiş ve modern bir Xfce deneyimi sunar. Bu sürüm ile çoğunlukla masaüstü ve pencere yöneticisini güzelleştirdiğimiz Xfce 4.14'ü paylaşıyoruz. Ayrıca yeni temamız olan Matcha'yı sizlere sunuyoruz. Yeni Display-Profiles özelliği, tercih ettiğiniz ekran yapılandırması için bir veya daha fazla profil saklamanızı sağlar. İşleri daha da kolaylaştırmak için yeni ekranlar bağlandığında profillerin otomatik olarak uygulanmasını sağladık.

Bu sürüm ile birlikte KDE sürümümüz, güçlü, olgun ve zengin özelliklere sahip Plasma 5.17 masaüstü ortamını ve yeniden tasarladığımız temamızı içerir. Breath2 temalarının tamamı açık ve koyu sürümleri, animasyonlu açılış ekranı, Konsole profilleri, Yakuake kaplamaları ve daha pek çok küçük ayrıntıyı içerir. Metin editörü Kate'i ek renk şemaları ve geleneksel Kickoff-Launcher'a alternatif olarak Plasma-Simplemenu'yu sunuyoruz. En son sürümü ile KDE-Apps 19.12.2 ve diğer uygulamaların geniş bir yelpazesi ile Manjaro-KDE, tüm günlük ihtiyaçlarınız için hazır çok yönlü ve zarif bir ortam olmayı hedeflemektedir.

3.34 serisine gelen Gnome sürümümüzle, çok sayıda uygulama ve masaüstü için görsel yenilikler sunuyoruz. Arkaplan değiştirme ayarları yeniden tasarlandı, özelleştirmeleriniz şimdi daha kolay hale geldi. Varsayılan olarak, gün boyunca değişen kendi dinamik duvar kağıdımızı ekledik. GNOME 3.34 ayrıca uygulamalara genel bakışta özel klasörler sunar: Bir klasör oluşturmak için basitçe bir uygulama simgesini diğerinin üzerine sürükleyin. Tüm simgeler dışarı sürüklendiğinde klasörler otomatik olarak kaldırılır. Daha basit bir masaüstü düzeniyle daha fazla kararlılık kazanıyoruz. Yeni Gnome-Layout-Switcher'ımız, popüler işletim sistemlerini taklit eden önceden ayarlanmış düzenlerle masaüstü düzeninizi kolayca değiştirmenizi sağlar. Mevcut düzenler: Manjaro, Vanilla Gnome, Mate / Gnome2, Geleneksel Masaüstü / Windows, Modern Masaüstü / MacOs, Unity / Ubuntu Tema'dır. Ayrıca Nightlight açıldığında, koyu veya açık tema arasında otomatik olarak geçiş yapılır. Giriş ekranı için yeni bir tema ve Feral's Gamemode'un eklenmesi Gnome sürümümüzü tamamlıyor.

5.4 LTS çekirdek sürümü ile güncel sürücüleri sizlerle buluşturur. Yayınlanan son sürüm ile araçlarımız iyileştirildi ve geliştirildi.

Pamac 9.3 serisi bir kaç önemli güncelleme aldı. Daha sağlam ve güvenilir bir işlem arka ucuyla, güncelleme sürecimiz şimdi çok daha pürüzsüz. Ayrıca GTK kullanıcı arayüzümüzde benzerlik düzeyine göre paket sıralamasını geliştirdik. Paket yönetimimizi geliştirerek, snap ve flatpak desteğini varsayılan olarak etkinleştirdik. Artık yeni aracımız Bauh ile snaps veya flatpaks'i çok kolay bir şekilde kurabilir ve çok daha geniş seçim yelpazesine sahip olarak en yeni Linux uygulamalarını yükleyebilirsiniz.

Umarız bu sürümden keyif alırsınız ve Kyria hakkındaki düşüncelerinizi bizimle paylaşırsınız.