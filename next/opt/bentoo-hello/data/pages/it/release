<big> Manjaro 19.0 </big>

Siamo felici di pubblicare un'altra versione stabile di Manjaro Linux, nome in codice Kyria.

L'edizione Xfce rimane la nostra offerta di punta e ha ricevuto l'attenzione che merita. Pochi possono affermare di offrire un'esperienza Xfce così raffinata, integrata e all'avanguardia. Con questa versione distribuiamo Xfce 4.14 e ci siamo concentrati principalmente sulla affinatezza dell'esperienza utente con desktop e window manager. Inoltre siamo passati a un nuovo tema di nome Matcha. La nuova funzione "Display Profile" consente di memorizzare uno o più profili per la configurazione di visualizzazione preferita. Per rendere l'operazione ancora più semplice, abbiamo implementato l'auto-applicazione dei profili quando sono collegati nuovi display.

La nostra edizione KDE offre l'ambiente Plasma 5.17 potente, maturo e ricco di funzionalità con un aspetto unico che abbiamo completamente riprogettato per questa versione. Il set completo di temi di Breath2 include versioni chiare e scure, splash-screen animato, profili Konsole, skin Yakuake e molti altri piccoli dettagli. Abbiamo completato l'editor di testo Kate con alcune combinazioni di colori aggiuntive e offriamo Plasma-Simplemenu in alternativa al tradizionale Kickoff-Launcher. Con un'ampia selezione delle ultime app KDE 19.12.2 e di altre applicazioni, Manjaro-KDE punta a essere un ambiente versatile ed elegante pronto per tutte le esigenze quotidiane.

Con la nostra edizione Gnome basata sulla serie 3.34 abbiamo incluso un aggiornamento grafico per numerose applicazioni e il desktop stesso. Anche le impostazioni di selezione dello sfondo hanno ricevuto una riprogettazione, facilitando la selezione di sfondi personalizzati. Per impostazione predefinita, abbiamo aggiunto il nostro sfondo dinamico che cambia durante il giorno. GNOME 3.34 introduce anche cartelle personalizzate nella panoramica dell'applicazione: trascina semplicemente l'icona di un'applicazione sopra un'altra per creare una cartella. Le cartelle vengono rimosse automaticamente quando tutte le icone sono state trascinate fuori da esse. Con un layout più semplice per il desktop abbiamo ottenuto maggiore stabilità. Il nostro nuovo Gnome-Layout-Switcher consente di modificare facilmente il layout del desktop con modelli predefiniti che imitano i sistemi operativi più diffusi. I layout disponibili sono: Manjaro, Vanilla Gnome, Mate/Gnome2, Desktop tradizionale/Windows, Desktop moderno/macOS, Unity/Ubuntu. È previsto il passaggio automatico tra tema scuro e chiaro quando viene attivata l'opzione "Luce notturna". Un nuovo tema per la schermata di accesso e l'aggiunta della funzionalità Gamemode di Feral completano la nostra edizione di Gnome.

Per questa versione abbiamo scelto il Kernel 5.4 LTS, insieme agli ultimi driver disponibili fino ad oggi. Rispetto all'ultima versione del supporto di installazione, i nostri strumenti sono stati migliorati e perfezionati.

L'edizione 9.3 di Pamac ha ricevuto alcuni aggiornamenti. Con un backend di transazione più robusto e affidabile, il nostro processo di aggiornamento dovrebbe essere molto più rapido ora. Inoltre, abbiamo migliorato l'ordinamento dei pacchetti in base alla rilevanza nell'interfaccia utente GTK. Migliorando la nostra gestione dei pacchetti abbiamo abilitato il supporto snap e flatpak come impostazione predefinita. Ora puoi installare facilmente snap o flatpak con il nostro nuovo strumento Bauh e utilizzare una selezione ancora più ampia delle ultime applicazioni Linux.

Speriamo che questa versione sia di tuo gradimento e ti chiediamo di farci sapere cosa pensi di Kyria.
